Ariela mořská víla z pivní pěny je prášek a v prášek se obrátí v pračce
Ariela prací schází 
Ten Prášek Má ploutev a smrdí rybinou
árijská krasavice s árijskou kšticí
Kde domov můj zpívá where is my land, where is my Landa?
Pere se se životem Ariela
Ať dělá, co dělá, všechno ztrácí barvy a život tý pani v televizi vypadá líp
Špinavý prádlo si pere doma, ztrácí konzistenci v krátký sekvenci 
Mezi nádechem a reklamou
Sedí s hlavou v ploutvi a vzlyká
Nedokáže se poprat se životem
Hučí jí v hlavě, mlč, blbečku, běží na záchod a strká hlavu k mušli
Pije z ní vodu a doufá v generální pročištění
Ale ten blbec v ní není není k umlčení
Chtěl aby měla ty krásný stehna
Chtěl aby měla ty vyrýsovaný svaly
Kde by se asi pod tou ploutví vzaly
blbečku
Plave kanálama
Závidí intelektuálkám s análama
Plave kanálama závidí krysám že maj stehna 
Chtěla by běhat chtěla by taky bejt    běhna.
Jednou se zamilovala do rybáře
Je to už dávno
Ohnul ji přes  ráhno od soli
Jen počkej, řval, 
ty  moje ochechule,
jeho gule
se leskly a odrážely Atlantik
tik tik tik 
kdyby tak ručičkou umazala čas
bylo by to úplně jedno
je dno nejhorší místo?
Je dno nejhorší na dně flašky?
Je dno nad ně nebo pod ně
Nad nima pod nima vždyť je to jedno
Večer dřepí na gauči sní o tom jak papuče protančí
Za jedinou noc
Obě už víme, že to tak nebude
Tak se pak nedivte, že blbne
Na kvadrakurvadrát
Chlastá jak urvaná a Prométheus jí klove do jater
Ve svým baráku bez pater
Potkává bezpáteřního chlapce z jihu
Vždycky při tom čumí jak husa do flašky
Jednou jí ale strčil něco do tašky
Byly to kondomy a byl na nich obrázek Willa a Kate
Koukej, koukej,
Jseš jenom ryba, a tolik bys chtěla bejt
Princezna
Tehdy uchopila hasicí stroj
Třískla mu s ním o orloj
Odplivla zelenou slinu, padla vedle, zaklela „vždycky minu“!
Nakonec si klekla a modlila se s nově objevenou pokorou:
Otče můj, jenž ještě nejsi na nebesích,
Posvěť se příjmení  tvé a prozatím i moje!
Radši budu do smrti svobodná
Než abych svůj mentální penis oženila s penisem
Který se za mě možná ani nepostaví
Když situace bude tak těsná
Až to bude o prsa
Až půjde o kejhák
Až se mi někdo pokusí natrhnout prdel
A nebude to zrovna on při romantickém milování
Pošlu ho pro mlíko
A on se vrátí plný dojmů ze supermarkéty
Takovýhle košíčky!
Takovýhle košíčky!
Úplně jsem balil vulvy!
Jsou jako holubi, tati, poserou úplně všechno a střílet se do nich nesmí.
