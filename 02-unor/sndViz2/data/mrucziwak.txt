právě jsem se vrátil vod nutriční terapeutky a tam mi řekli, že se mám víc hejbat a tak vám ukážu, jak si to jako představuju.....

Funky funky....todle český funky

Jsem dost down a nejsem james brown
i když se to nezdá, 
jsem dost down a nejsem james brown, 
vaše čokoládová hvězda
jsem na rytmus trop, už to nedoženu
nemám hudební sluch a nebiju svojí ženu

funky funky český funky
ouu jéééé give me more give me more
achoj dejvice, dejvice

Funky, funky, český funky
to sou mastný škubánky vod mý mamky
funky, u babi vod plotu plaňky, 
vod skoku přes bolej tě kosti,
plaňky, plaňky mezi dětstvím a dospělostí.

Funky, funky to sou slzy tvý mamky
a mocnej vzlyk jak zpíval olympik
ouu jeaaah tendle good boy janda
tak s tim je taky funky sranda, ouuu mr.janda
Funky funky , todle český funky
a Seifert do čítanky,
ve škole pokus vo dobrý známky

Funky funky, český funky,
a jak řek bláhovec 
taky ruský tanky, vytunelovaný banky
a dneska supermarkety a zavřený malý krámky
prodavačka je bez práce, a to bez legrace
její starej vopouští basu, vona na 47. kasu
pěkně do řady a večer růžový zahrady
funky funky, czech bronx, harlem funky

Funky funky, český funky
kozy cibulkový vilmy a tvrdý kaskadérský filmy
funky funky, to je když strachy neudržíš chcanky
protože v tvym filmu spadnou šraňky 
a vlak jen tak tak tě nesejme, když ti frčí přes auťák

Funky funky, český funky
výkon atletky Panenský Blanky
co prvně hodí záda a rekordy žádá
funky olympiada, funky funky

Funky funky, český funky
Jsem dost down a nejsem james brown
spíš trochu smutnej klaun
a trochu crazy faun, co stěží se zvedne,  
když je to příliš pozdní odpoledne 
a trochu smutnej klaun
malinko taky Eva Braun a überalles traum

Funky funky, český funky
to je píseň pro krajánky, co sní svůj sen
obušku z pytle ven
poor people revolution, fairy tail rappa gangsta
s písničkou ptáček, nad obláček gangsta pomsta

Funky funky, český funky, 
cipísek drží se manky,
pajšl s knedlíkem, Ferda s Pytlíkem
píchaj sluníčko sedmitečný, to je netečný 
román pro děti věčný
a ještě další skvělý, teďkonc pro dospělý
internejšl fejk, good soldžr švejk,
žádnej Džedy, žádnej Krüger freddy
český funky, to je jakub Hnědý

Funky funky český funky
v harlemu střílej kulky, my tady hokejový branky
kluci jak dalamánky, střílej přesný branky
pro vítězství hoří, gladiátoři
a když se jim zhatí, dědu na přechodu zmlátí
protože zavrávoral tak, že se jim vopřel vo autolak
lichá nebo sudá, rambo nebo duda
to je český funky

funky funky, český funky 
na levnou krásu stánky
rozlitý pozadí, pohádky zpod kapradí
čundrácký osady, kde medvěd dovádí
funky funky, český funky
to sou na krásu stánky

Funky funky, český funky
to je hlas a styl smetánky,
která je solí týdle země
nemastný neslaný
a tak podpořte slánky
zatřeste s nima ať solí, 
na venkově i v metropoli.
to je to gangsta funky, 
czech looser gangsta funky

funky, funky, český funky
v suterénu ševcovský verpánky, 
na zádech zajištěný pušky, 
a vídeňský šnitzly a vídenský služky
funky funky
nad kavčíma horama velkej the end
a za ním nad vobzorem červánky

Hej hej funky funky český funky
nejsem james brown
a taky žádná kariéra
ale spoustu rumu v sobě a na čelence péra
tak funky together, trochu negroe atmosféra
funky funky
druhá polovina......... Konec světa 2012

dnes večer budu kvílet tence
píseň o konci naší existence
ze všech nároží na mě doráží
že velkej meteor k zemi přiráží
že prej velká potopa světa
a že po všem bude veta
všichni jak zařezaný a nehne se brva
Archa Noemova - kavárna Potrvá
tam porád veselo když beru za kliku
polibky, úsměvy, šlágry z titaniku

až bude se blížit rok tůtauzndtvelf
pudem se poradit a zeptáme se želv
co léta si nosej na zádech misku
a vejce tisíc let kladou do písku
 hejbou se pomalu a špitnou postraně
dyk to tu bylo už vopakovaně
víme už dávno jak to na světě chodí
a taky nemáme rády gurmány z lodí
co baví se na rautu znaleckým tonem
a málem nás vyvraždili v honbě za bujonem

úzkost však trvá a kvílí tak tence
že sem se vobrátil i na mravence
ty řekli mi příběh, co se přisál jak klíště
vod tlupě dětí, co vodběhli z hřiště
se zvídavostí šup benzín do mraveniště
sirka a úsměv a pak tlumený wauuu
v lese na jehličí apokalypsa now
pak mravenec Z dal to do jedný strofy
„proč měl bys právo mít, žít bez katastrofy?“

ptáci a velryby věděj na tuty
co zkáza světa je, když maj polykat mazuty
loďka se potápí, ropa leje se ze sudu
navěky pokreje spoustu zvířecích osudů
a ty nic neříkaj a jenom tuší
že navěky zůstanou slepí a hluší
když ropa zacpala otvory, voči a uši
a stejně nanic jim je pak
že zelený z toho maj skvrny na duši

a tak tady kvílím tence
píseň o konci naší existence
ze všech nároží na mě doráží
že velkej meteor k zemi přiráží
že prej velká potopa světa
a že po všem bude veta
všichni jak zařezaný a nehne se brva
archa noemova - kavárna potrvá
tam porád veselo když beru za kliku
polibky, úsměvy, šlágry z titaniku

ta říše zvířat, zkáza kam člověk vidí
tak sem si říkal, pudu zeptat se lidí
ty taky se necítěj zdravý jak rybky
dyž stali se vobětí španělský chřipky
smrťák si dělal čárky na fošně
a bral to tak ňák celoplošně

zkusím se podívat na druhou stranu
zeptám na konec světa lidí z vietnamu
stařena schovaný má po muži rozteklý plomby
dyž tenkrát padaly s napalmem bomby
vyhořel rychle aniž by stonal
konec jejich světa už tenkrát se konal
přemejšlí stařena každej den po dni
jako ty bomby, padni komu padni

z komína stoupá dým, nad nim vidíš záři
todle snad nebylo v azteckým kalendáři
saky paky, tlaky, vlaky, svět se řítí do kloaky
do konce ani nejde se udržet na nohou
moucha ve vlaku lítá nad hvězdnou oblohou
kde pavoučí síťka je dobře si hlídá
aniž by věděla co je genocida

jiný vlaky zas na východ míří
konec světa, roky na sibiři
v továrnách začíná nová epocha
v soumraku tábora kašel starocha
co umírá v kamení, ač doktor věd
daleko v evropě skončil mu starej svět

a já tu pořád kvílím tence
píseň o konci naší existence
ze všech nároží na mě doráží
že velkej meteor k zemi přiráží
že prej velká potopa světa
a že po všem bude veta
všichni jak zařezaný a nehne se brva
archa noemova - kavárna potrvá
tam porád veselo když beru za kliku
polibky, úsměvy, šlágry z titaniku


my a náš je svět
dnes a zítra naposled 

