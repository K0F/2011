Nepřitažlivá, zakomplexovaná, navíc tak hloupá a naprosto nevzdělaná, že ani není schopná si vlastní ignoranci uvědomit. Je přesvědčená, že si zaslouží pracovat v luxusnějším podniku, že si zaslouží mnohem lepší život, všem ostatním závidí a dává jim za vinu, že se jí to nepodařilo. A protože se nedokáže smířit s tím, že se s ní život nemazlí, říká klidně i ostatním lidem hrozné věci.
Plk. Jan Kubice je bývalý ředitel policejního Útvaru pro odhalování organizovaného zločinu (ÚOOZ).
U policie pracoval od roku 1989 do roku 2008. Před sametovou revolucí se pohyboval spíše v evangelických kruzích a měl styky s disidenty. Velmi dobře se třeba znal s bývalým poslancem Unie svobody Svatoplukem Karáskem. Do ledna 1994 řídil Ochrannou službu Policie ČR, která zabezpečuje ochranu vysokých ústavních činitelů, do konce roku 1994 byl ředitelem útvaru operativní dokumentace kriminální policie. Ředitelem ÚOOZ byl od vzniku útvaru v roce 1995. Policii opustil počátkem roku 2008 po neshodách s ministrem vnitra Ivanem Langerem a vedením policie. V současné době má soukromou firmu zabývající se bezpečnostním poradenstvím.
[editovat] Volby 2006
29. května 2006, několik dní před volbami do Poslanecké sněmovny, se Kubice obrátil na poslance sněmovního branného výboru se zprávou, ve které se uvádí, že organizovaný zločin pronikl do státní správy. Tato zpráva byla později v médií označována jako Kubiceho zpráva. Policejní prezidium, ministerstvo vnitra a předseda vlády prý omezovali činnost Útvaru pro odhalování organizovaného zločinu (ÚOOZ). Dělo se tak především v souvislosti s vyšetřováním tří závažných případů - vyšetřování vraždy podnikatele Františka Mrázka a jeho vztahů s vysoce postavenými úředníky a politiky, vyšetřování podvodů při obchodech s ropnými produkty a vyšetřování objasňování vražd v takzvané Solncevské mafii a o korupci ve státní správě v souvislosti s biopalivy (kauza biolíh). Kubice z ovlivňování vyšetřování obvinil především bývalého šéfa úřadu vlády Pavla Přibyla. Ten měl intenzivní kontakty hlavně s bývalým předsedou vlády a ČSSD Stanislavem Grossem. Vyšetřování nepotvrdilo Kubiceho obvinění.
Novinářům se podařilo získat kopii poslance za KDU-ČSL Pavla Severy,[1] který později za svůj přestupek zaplatil pokutu 25 tisíc korun.[2] Podle zprávy dokumenty nalezené při domovní prohlídce u Tomáše Pitra nasvědčují tomu, že za vraždou podnikatele Mrázka může stát „osoba jménem Kočka“. Novináři ji ztotožnili s Václavem Kočkou starším, dlouholetým organizátorem Matějské pouti v Praze a významným členem ČSSD, který se zná s Jiřím Paroubkem, v době medializace předsedou ČSSD a prémiérem, případně s jeho synem Václavem Kočkou, který v minulosti podnikal s osobou podezřelou z působení v ruské mafii.
Prémiér a předseda ČSSD Jiří Paroubek na mimořádné tiskové konferenci popřel, že by do vyšetřování případu on nebo ministr vnitra František Bublan zasahovali. Paroubek tvrdil, že se jednalo o „dlouho připravované spiknutí“ a že za aférou stojí politici ODS, kteří se snažili tímto způsobem ovlivnit a také ovlivnili výsledek voleb. Kubiceho označil za lháře a manipulátora a po skončení voleb v emotivním projevu zpochybnil jejich výsledek s odvoláním na tuto kauzu. Předseda ODS Mirek Topolánek jakoukoliv spojitost se zprávou Jana Kubiceho popřel. Novinář Štěpán Kotrba v článku v Britských listech naznačil, že mezi Markem Dalíkem, lobbistou spjatým s ODS, a Janem Kubicem existoval jistý kontakt, který by mohl Paroubkovu hypotézu o načasování aféry podpořit.
